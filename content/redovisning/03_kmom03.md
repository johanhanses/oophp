---
---
Redovisning kmom03
=========================


Jag hade innan detta kursmoment ingen tidigare erfarenhet av att testa kod med kod.
Efter att ha gråtit blod genom detta kmom så är jag nog nu att betrakta som ett fan av enhetstestning. Kursmaterial och framförallt föreläsningarna till kmom02 och -03 har verkligen varit en ögonöppnare.

White box testing är när man ser källkoden som man ska skriva testkod på, enhetstestning.  
Black box testing är när man testar funktionaliteten i ett program eller dess kod utan att nödvändigtvis ha tillgång källkoden, här handlar det om att testa programmets specifikationer och funktionalitet.  
Gray box testing är väl närmast att betrakta som en kombination av black och white box testing. Angrepssättet liknas med att testa funktionaliteten i ett program utifrån black box-perspektivet men med kunskap om programmets struktur genom t.ex. dess dokumentation.

Tärningsspelet 100 är det svåraste jag gjort. Jag är sjukt nöjd med mig själv för att jag till slut fick ihop något, om än flera veckor senare än inlämningsdatum för detta kmom.

Jag tänkte så att får jag till så att en spelare kan spela spelet så löser jag datorn sen. Detta arbetssätt var nog hyfsat klokt men jag hamnade hela tiden i ett mönster av att skriva programmet i routern. Jag måste ha fått ett fungerande spel för en spelare, utan datorn, säkert två gånger som jag sedan raserade och började om från noll för att få in funktionaliteten i klasserna och inte i routern. När jag nu så här två veckor för sent fått allt att funka med majoriteten av funktionaliteten i klasser så blev väl UX-biten inte den bästa. Jag lade dock tid på att lägga in meddelanden till spelaren som visas på skärmen efter nästan varje händelse för att föra spelet framåt och förklara vad som händer.

Jag lyckades uppnå en code coverage på som lägst ca: 74%, och som bäst 100% på mina klasser.
Några metoder som inte returnerade något lyckades jag inte testa medan någon annan som också returnerar VOID, lyckades jag komma på hur jag skulle göra.

Vilket mitt TIL är för detta kmom har jag funderat på först de senaste dagarna. Det borde vara enhetstestning. Vilket det nog är. Men majoriteten av tiden har egentligen gått åt till att komma på hur jag skulle implementera logik och funktionalitet i mitt program med klasser och objektorientering. Vad jag nog har lärt mig mest om är vanlig hederlig logik/programmering.
