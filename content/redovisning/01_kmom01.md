---
---
Redovisning kmom01
=========================


Jag hade innan databaskursen ingen erfarenhet av objektorienterad programmering och då var det väl kanske ganska begränsat med objektorientering i den kursen. Men jag fick genom att arbeta med moduler och funktioner/metoder i objekt samt användandet av punktoperatorn och nu piloperatorn en förståelse för hur det hänger ihop, på ytan i allafall.  

Att komma in i php igen kändes ganska lätt, jag har paralellt med databaskursen läst en annan kurs där php användes på ungefär samma nivå som i slutet av htmlphp kursen. Programmering med objekt och klasser är som ovan nämnts ganska nytt, men känns som sagt inte helt främmande efter databaskursen.

Uppgiften "gissa numret" var precis som du nämnde i föreläsningen enkel till en början men sen när det skulle finslipas så kändes uppgiften väldigt tidsödande. När jag var som mest less och redo att slänga ut datorn så läste jag specen igen och insåg att jag ställde högre krav än specen gjorde och är nu kanske inte helt nöjd men jag har i allafall något att jobba vidare med, och som (hoppas jag) följer specen för spelet i kmom01. Redirectsidan gjorde att jag fick ändra en del i min kod och index.php tar nu emot inkommande värden via session-variabeln, spelets status skickas dock till redirect/processidan via med metoden post. Som sagt, det var en hel del pysslande.  

Git och Github gav inte upphov till några större svårigheter. Jag har sedan designkursen använt mig av både Git och Github till allt mitt kodande. Det enda som var nytt var att jag på uppmaning av kursmaterialet, dvs Mikaels uppmaning i någon av videorna till kursmomentet, fixade accessen till Github med ssh i stället för via https. En iaktagelse kring detta var att det var enkelt medan det, när jag försökte med detta i början av designkursen, kändes övermäktigt. En av många trevliga kvitton på att jag har utvecklats under kurspaketets gång.

Jag har nog inget att säga om me-sidan i nuläget. Jag känner mig ganska välbevandrad med dess struktur efter designkursen då jag tittade i varje fil mer än en gång. Skillnaden nu mot då, är väl att jag förstår lite mer om vad som "döljer sig under huven", kanske med betoning på lite.

Mitt TIL för detta moment är $this-> och konstruktorn. Okej $this-> fattar jag ganska väl, men att jag skulle ha stenkoll på hur en konstruktor funkar är väl en överdrift, men jag gissar på att jag kommer att ha det innan denna kurs är över.
