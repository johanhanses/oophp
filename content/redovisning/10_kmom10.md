---
---
Redovisning kmom10
=========================

Krav 1 inledes med en väldans massa programmerande för att få igång all funktionalitet.
Kontroller och modulklasser skapades, dummytabeller i oophp databasen skapades för att se att alla länkningar och PDO/sql fungerade. Första sidan är enkel men informativ, den förtäljer applikationens syfte för en tänkt användare. Produktsidan som i detta fall kallas samling visar upp de objekt som en användare har. Objekten visas upp i ett flex-rutnät och man kan sedan klicka sig vidare för att läsa mer. Bloggen gjordes till en önskelista där varje inlägg är ett eller flera nya objekt, helt upp till användaren. Varje inlägg kan ses i en översikt och man kan sedan via rubriken gå in för att se hela inlägget samt bilder.
Om-sidan berättar lite om applikationens syfte och ger lite kontaktmöjligheter till mig.

Header och footer är gemensam för alla sidor och sidans logga, favicon och förstasides-bild går igen. Navbaren är enkel och samma länkar finnes i den responsiva.

Krav 2 gjordes egentligen sist. Här har jag på undersidan doc skrivit lite om kodbasens struktur och klasser.
Lite funderingar såsom nästa steg i utvecklingen av applikationen finns också här.
Jag valde att inte gör några enhetstester då jag tolkade det som att det inte var ett krav och det faktum att jag skriver detta en vecka efter inlämningsdatum.
ER-diagram över applikationens tabeller finns också på doc-sidan.

Krav 3, här gjorde jag själva CRUD-delen först vilket var hyfsat enkelt i och med att vi gjort liknande saker i tidigare kursmoment. Markdownfiltret ligger statiskt applicerat på den delen av innehållet som innehåller den största textmassan, dvs . data-kolumnen i tabellerna. Själva inloggningen gjorde jag efter detta och här hade jag en kodbas från en annan kurs sedan tidigare så det var bara att applicera denna på ramverket vilket i sig blev en övning i refactorering av kod.

Projektet gick ganska enkelt att genomföra, det var mest att det var ganska tidskrävande. Vid genomläsing av kraven så visste jag hur varje moment skulle lösas redan innan jag körde igång. Ska jag säga något om det hela så är det väl att det kanske är/var lite stort/tidskrävande, men då vet jag inte heller om jag som har legat efter sedan ett antal kmom har rätt perspektiv på det hela.  

Jag är väldigt nöjd med kursen. Det har varit det svåraste jag hittills gjort men det som är kul är att jag har lärt mig så otroligt mycket. Jag var innan kursens start nästan lite rädd för objektorientering men nu känner jag mig trygg i det hela. Men det har varit en brant backe uppåt, jag har liksom inte greppat varje kmom förrän lite för sent under kursens gång. Detta har i sin tur gjort att jag knappast har kunnat visa framfötterna. Men en sak är då säker, objektorientering och testning känns nu naturligt och är helt klart vägen framåt.
Jag rekommenderar verkligen kursen till alla som håller på med webbprogrammering/utveckling men inte dykt in i objektorienteringens värld, oavsett vilket språk man arbetar i.
jag ger kursen en 9:a, spelbyggandet var alldeles för svårt för mig i början av kursen. Jag hade mycket lättare för kontrollers, databaser och PDO, men det kanske bara är jag det. Och visserligen så hade kanske de senare kursmomenten inte upplevts som lika enkla utan genomlidandet av kmom02-03.
